+++
title = "Maandag 4 december landelijk controlebericht NL-Alert"
date = "2017-11-15T14:00:00+02:00"
author = "Sven Kortekaas"
tags = ["nl-alert","overheid"]
categories = ["nieuws"]
banner = "/img/nieuws/2017-11-15-maandag-4-december-landelijk-controlebericht-nl-alert/header-nl-alert.jpg"
description = "Maandag 4 december zendt de overheid om 12.00 uur een NL-Alert controlebericht uit in heel Nederland. Aan de hand van dit controlebericht kunnen mensen nagaan of hun mobiel juist is ingesteld om NL-Alert te ontvangen."
images = ["/img/nieuws/2017-11-15-maandag-4-december-landelijk-controlebericht-nl-alert/header-nl-alert.jpg"]
+++

**Maandag 4 december zendt de overheid om 12.00 uur een NL-Alert controlebericht uit in heel Nederland. Aan de hand van dit controlebericht kunnen mensen nagaan of hun mobiel juist is ingesteld om NL-Alert te ontvangen.**  

Om het controlebericht aan te kondigen en de bekendheid van NL-Alert te vergroten, is een landelijke publiekscampagne gestart. NL-Alert is het alarmmiddel in Nederland. Met NL-Alert kunnen mensen via hun mobiel gericht ge√Ønformeerd en gealarmeerd worden tijdens een ramp in de buurt. In het bericht staat wat er aan de hand is en wat je op dat moment het beste kunt doen.  

Mensen die het controlebericht ontvangen op 4 december, hebben hun telefoon juist ingesteld. Veel telefoons die in Nederland worden verkocht, zijn al ingesteld voor NL-Alert. Op sommige toestellen, zoals de iPhone, moet men dit zelf doen. Op [www.nl-alert.nl](http://www.nl-alert.nl) staan instructies over het juist instellen van mobiele telefoons.  

Sinds de introductie 5 jaar geleden is NL-Alert 200 keer ingezet om mensen te informeren bij uiteenlopende noodsituaties zoals bij grote branden, noodweer, gaslekkage en vanwege vervuiling van drinkwater. Het is de tiende keer dat het NL-Alert controlebericht wordt uitgezonden. Het vorige controlebericht werd door ruim 9 miljoen mensen van 12 jaar en ouder ontvangen.  
