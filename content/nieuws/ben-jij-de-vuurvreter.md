+++
title = "Ben jij de vuurvreter?"
date = "2020-01-23T12:00:00+02:00"
author = "Sven Kortekaas"
tags = ["vacature","werving"]
categories = ["nieuws"]
banner = "/img/word_jij_onze_vrijwilliger.png"
description = "Ben jij een professional die naast zijn baan ook op zoek is naar avontuur? Wil jij onderdeel worden van een team dat elkaar helpt in wat voor een situatie dan ook? Ben jij bereid om te investeren in jezelf? En wil jij iets betekenen voor de veiligheid in je eigen omgeving?"
images = ["/img/word_jij_onze_vrijwilliger.png"]
+++

**Ben jij een professional die naast zijn baan ook op zoek is naar avontuur? Wil jij onderdeel worden van een team dat elkaar helpt in wat voor een situatie dan ook? Ben jij bereid om te investeren in jezelf? En wil jij iets betekenen voor de veiligheid in je eigen omgeving? Spreekt dit je aan? Dan ben jij de vuurvreter waar wij naar op zoek zijn!**  

De brandweer lijkt op het eerste gezicht een organisatie als alle andere. Tot de pieper gaat. Dan komt er een strak georganiseerde en geoliede machine op gang. Dat moet ook, voor een ieders veiligheid.  

Het is belangrijk, afwisselend en dankbaar werk. 24 uur per dag, 7 dagen per week, 365 dagen per jaar staat de brandweer klaar voor de gemeenschap om hulp te bieden aan mensen en dieren in nood. Want optreden bij incidenten is ons vak. Het blussen van branden, dat is het eerste waar je aan denkt bij de brandweer. Maar dat is het niet alleen; wij doen zoveel meer.  

Wil jij onderdeel worden van een team dat elkaar helpt in wat voor een situatie dan ook? Ben jij een professional die naast zijn baan ook op zoek is naar avontuur? Ben jij bereid om te investeren in jezelf? En wil jij iets betekenen voor de veiligheid in je eigen omgeving?  

**Wat verwachten we van je?**  
Je bent 18 jaar of ouder en je bent in goede gezondheid. Daarnaast woon en/of werk je in Uitgeest. Ook ben je bereid om de opleiding tot Manschap A te volgen of je bent al in bezit van het diploma Manschap A. Als echte vuurvreter ben je ook flexibel, hebt doorzettingsvermogen, een echte teamspeler en je houdt wel van actie.
 
**Wat hebben wij voor jou?**  
Voor jouw enthousiasme en inzet krijg je veel terug; actie, voldoening, persoonlijke ontwikkeling, betrokken collega’s en dankbare burgers.

Voordat je als brandweerman aan de slag kan, volg je eerst de Manschap A opleiding. De avondopleiding duurt circa 1,5-2 jaar. Deze bestaat afgewisseld uit theorie en praktijk en wordt betaald door Veiligheidsregio Kennemerland. Je ontvangt een financiële vergoeding voor zowel opleidings-, oefen- als uitrukuren. Daarnaast ontvang je een vaste jaarvergoeding en mag je tijdens je opleiding als stagiaire mee tijdens uitrukken om alvast ervaring op te doen.  

Na de opleiding tot Manschap A bestaat de mogelijkheid om door te groeien naar chauffeur en op kosten van de brandweer je rijbewijs C en aanvullende certificaten te halen om met zwaailicht en sirene te rijden. Of de mogelijkheid voor het volgen van de opleiding tot bevelvoerder.  

Na het behalen van je opleiding tot Manschap A is het ook mogelijk om je BHV certificaat te halen. Dit staat niet alleen mooi op je CV maar is ook voor je huidige werkgever een aanwinst.  

**Ben jij de vuurvreter?**  
Heb jij na het lezen van deze oproep nog vragen, wil je een aantal oefenavonden meedraaien of wil je je aanmelden? Mail dan naar info@brandweeruitgeest.nl  
