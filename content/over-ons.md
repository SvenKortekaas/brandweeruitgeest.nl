+++
title = "Over ons"
id = "contact"
+++

# Wat doet de brandweer?

De brandweer heeft verschillende taken. Je denkt natuurlijk meteen aan brand blussen. Maar ze helpen bijvoorbeeld ook bij verkeersongelukken en mensen in het water. En ze proberen ook brand te voorkomen, door voorlichting te geven en te controleren of gebouwen wel aan de regels voldoen. Een kleine greep uit de werkzaamheden:

* Rampen bestrijden
* Reanimatie - AED
* Hulpverlening
* Branden voorkomen
* Branden blussen
* Stormschade

# Brandweer Uitgeest

De brandweer post Uitgeest onderdeel van Veiligheidsregio Kennermerland is gelegen aan de Molenwerf 25. De kazerne is in 2007 nieuw gebouwd. Daarvoor zat brandweer Uitgeest op het gemeente terrein wat er naast ligt. De post bestaat op dit moment uit 24 vrijwilligers. Zij hebben beschikking over 2 tankautospuiten, 12-2030 en 12-2031, 2 boten, 12-2011 en de 12-2010 van het recreatieschap, 3 personen auto’s, 12-2001, 12-2002 en 12-2003, en 1 MSA (motorspuitaanhanger), 12-2060. Het primaire verzorgingsgebeid beslaat heel Uitgeest met een deel van A9. Bij grotere incidenten kan ook assistentie in andere plaatsen geboden worden. Dat kan bijvoorbeeld voor een compagnie inzet bij bosbranden of andere grote incidenten.

Vanaf 2008 krijgt de brandweer van Uitgeest steeds meer meldingen per jaar. Het begon in 2008 met 95 uitrukken, maar in 2011 haalde we het record van 127 uitrukken. Dit komt mede doordat de brandweer vaak moet uitrukken voor een automatische brandmelding. En omdat Uitgeest ook naast de A9 ligt krijgen we veel meldingen van ongelukken op de A9 binnen. Bij een ongeluk op de A9 word er altijd van twee kanten aangereden en omdat Uitgeest het noordelijkste puntje van Veiligheidsregio Kennemerland is word deze bijna altijd gealarmeerd voor een ongeluk op A9 vlakbij Uitgeest. Daarnaast levert Uitgeest ook redelijk veel assistentie aan de ambulance voor bijvoorbeeld afhijsen van een patient. Samen met de ladderwagen van brandweer Heemskerk assisteert de brandweer Uitgeest dan de ambulance. Uitgeest is ook omringd door weilanden en daar wil nog wel eens dier een stukje zwemmen. Meestal kunnen deze dieren niet zelf de kant meer op komen en moet de brandweer aan te pas komen om het dier weer op het droge te krijgen.

Je kunt het zo gek niet bedenken en de brandweer kan opgeroepen worden. De brandweer Uitgeest bied graag hulp. Daarom staan ook de 24 vrijwilligers van brandweer Uitgeest dag en nacht, 24 uur per dag 7 dagen per week paraat om snel te kunnen op treden.

# Word lid van brandweer Uitgeest!

## Uitdagende hobby?

Je hebt zeker geen alledaagse hobby als je vrijwilliger bij de brandweer bent. Er wordt heel wat van je gevraagd. Je moet kunnen werken onder moeilijke en onverwachte omstandigheden. Stressbestendig zijn. Het komt voortdurend aan op teamgeest, verantwoordelijkheidsgevoel en sportiviteit. Kortom een hobby met uitdaging bij Brandweer Uitgeest. Wij zijn op zoek naar enthousiaste mensen. Zowel mannen als vrouwen. Lees dus verder om te zien of het iets voor je is.

## Veelzijdig

Vroeger spraken we van spuitgast, maar de brandweer doet veel meer dan het blussen van branden. Als er een ongeluk gebeurt, waarbij gevaarlijke stoffen vrijkomen wordt de brandweer erbij geroepen. Als er mensen vast zitten in een lift. Een auto op z’n kop in het water. Kelders die zijn volgelopen na een fikse regenbui. Mensen die bekneld in hun auto zitten na een ongeval. Een kat in de boom, allemaal taken van de brandweer. Een brandweerman of brandweervrouw komt overal in actie. Snel en zonder aarzelen. De spuitgast van vroeger heeft zich ontwikkeld tot een hoogwaardig opgeleide technisch specialist. De brandweer is er dus voor alle vormen van hulpverlening, wanneer mensen of dieren in benarde situaties verkeren. Een dankbare en veelzijdige hobby dus. Bij brandweer Uitgeest werken 24 vrijwilligers die dag en nacht uitrukken als het nodig is.

## Durf je het aan?

We zetten nog even de eisen op een rij, waaraan je moet voldoen om mee te kunnen doen aan een selectieprocedure.

* Je bent tussen de 18 en 40 jaar
* Je bent gezond
* Je hebt minimaal een opleiding op LBO-B niveau en eventueel aanvullende opleiding
* Je woont in Uitgeest en draait ploegendienst of je werkt in Uitgeest
* Je bent overdag, ’s avonds, ’s nachts of in het weekend beschikbaar

## Selectieprocedure

Als je voldoet aan deze voorwaarden, kun je worden uitgenodigd voor de selectieprocedure. Deze is vrij streng, omdat wij redelijk hoge eisen moeten stellen voor deze aantrekkelijke, maar ook inspannende vrijetijdsbesteding. En omdat wij veel waarde hechten aan goed kunnen samen werken. Na de voorselectie worden de kandidaten uitgenodigt om op een oefenavond langs te komen.Dit gebeurt zes keer. Er vindt dan een stemming plaats onder de korpsleden. Als dat goed verloopt, word je tenslotte medisch gekeurd.

## Opleiding en aanstelling

Wanneer je door de selectieprocedure bent gekomen en wordt aangesteld bij de vrijwillige brandweer van Uitgeest, kom je eerst in tijdelijke dienst. Je begint dan met een basis opleiding welke in de avonduren gegeven wordt en ongeveer 9 maanden duurt. In die periode loop je ook mee met het korps als een soort stage. Zo maak je al snel kennis met het echte werk als brandwacht. Als je de basis opleiding met goed gevolg hebt volbracht en je wordt door de groep volledig geaccepteerd, dan krijg je een vaste aanstelling en ga je naar de vervolg opleiding. Deze duurt afhankelijk van hoever je door leert (van 1 tot 5 jaar).